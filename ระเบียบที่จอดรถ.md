# นิติบุคคลอาคารชุด ศุภาลัย ปาร์ค พหลโยธิน อาคารที่ 1, 2, และ 3
# ระเบียบการใช้อาคารลานจอด และพื้นที่จอดรถ ภายในโครงการอาคารชุด ศุภาลัย ปาร์ค พหลโยธิน

วันที่ 26 ธันวาคม 2562

เพื่อให้สอดคล้องกับการเปิดใช้งานรถไฟฟ้าสายสีเขียว สถานี พหลโยธิน24 และ เพื่อเป็นการรักษาประโยชน์ในการใช้งานอาคารจอดรถ และ พื้นที่จอดรถโดยรอบของโครงการอาคารชุด ศุภาลัย ปาร์ค พหลโยธิน

คณะกรรมการนิติบุคคลอาคารชุด ศุภาลัย ปาร์ค พหลโยธิน 1,2 และ 3 ("นิติบุคคล 3 อาคาร") จึงได้ประชุมหารือและมีมติร่วมกัน ปรับปรุงระเบียบการใช้อาคารจอดรถและพื้นที่จอดรถโดยรอบของโครงการอาคารชุด ศุภาลัย ปาร์ค พหลโยธิน ดังนี้

## นิยามและความหมาย

1. ปาร์ค1 หมายถึง โครงการอาคารชุด ศุภาลัย ปาร์ค พหลโยธิน อาคารที่1
2. ปาร์ค2 หมายถึง โครงการอาคารชุด ศุภาลัย ปาร์ค พหลโยธิน อาคารที่2
3. ปาร์ค3 หมายถึง โครงการอาคารชุด ศุภาลัย ปาร์ค พหลโยธิน อาคารที่3
4. อาคารจอดรถ หมายถึง ลานจอดรถภายในอาคารจอดรถ ชั้นที่ 1-9
5. ลานจอดรถชั้นใต้ดิน หมายถึง ลานจอดรถภายในอาคารจอดรถ ชั้นใต้ดิน
6. ลานจอดรถด้านข้างชั้นใต้ดิน หมายถึง ลานจอดรถยนต์นอกอาคาร บริเวณด้านข้างลานจอดรถชั้นใต้ดิน
7. ลานจอดรถด้านหน้าอาคาร หมายถึง ลานจอดรถยนต์นอกอาคาร บริเวณด้านหน้าของอาคารชุดแต่ละหลัง
8. พื้นที่จอดรถ หมายถึง อาคารจอดรถ, ลานจอดรถชั้นใต้ดิน, ลานจอดรถด้านข้างชั้นใต้ดิน และ ลานจอดรถด้านหน้าอาคาร
9. สติกเกอร์ประจำรถ/ยานพาหนะ หมายถึง เอกสารแสดงสิทธิการได้รับอนุญาตให้จอดรถในบริเวณที่กำหนดตามชนิดและสีของเอกสารแสดงสิทธิ กำหนดให้รถยนต์หรือยานพาหนะแต่ละคันต้องมีเอกสารแสดงสิทธิการได้รับอนุญาตให้เข้าจอดในลานจอด 1 ชั้น/1 คัน
10. สีของสติกเกอร์ หมายถึงสีของสติกเกอร์ประจำรถ/ยานพาหนะ กำหนดให้มี 3 สี ดังนี้
   1) สีเขียว
   2) สีแดง
   3) สีเหลือง
11. บัตร Proximity Card หมายถึง บัตรแสดงสิทธิการได้รับอนุญาตให้เข้าออกอาคารจอดรถ กำหนดให้รถยนต์หรือยานพาหนะแต่ละคันจะต้องมีบัตร Proximity Card 1 บัตร/1 คัน
12. เจ้าของร่วม หมายถึง เจ้าของผู้มีกรรมสิทธิ์ในอาคารชุด ศุภาลัย ปาร์ค พหลโยธิน 1, 2, และ 3 และ เป็นผู้มีกรรมสิทธิ์ร่วมในทรัพย์สินส่วนกลางของอาคารชุด ศุภาลัย ปาร์ค พหลโยธิน 1, 2, และ 3
13. ผู้เช่า หมายถึง ผู้เช่าเป็นผู้มีสิทธิการใช้งานร่วมในทรัพย์สินส่วนกลางของอาคารชุด ศุภาลัย ปาร์ค พหลโยธิน 1, 2, และ 3

## การขอจัดทำ สติ๊กเกอร์ประจำรถยนต์/ยานพาหนะ, บัตร Proximity Card

1. ผู้ที่มีสิทธิขอจัดทำสติ๊กเกอร์ประจำรถยนต์/ยานพาหนะและบัตร Proximity Card ต้องเป็นเจ้าของร่วมเท่านั้น
2. ผู้ที่มีสิทธิขอจัดทำสติ๊กเกอร์ประจำรถยนต์/ยานพาหนะและบัตร Proximity Card จะต้องชำระค่าใช้จ่ายส่วนกลางรายปีของแต่ละปี ให้ครบถ้วนโดยไม่มีหนี้ค้างชำระเสียก่อน และนำใบเสร็จการชำระค่าส่วนกลางมาแสดงในการขอจัดทำสติ๊กเกอร์ประจำรถยนต์/ยานพาหนะ และบัตร Proximity Card ของแต่ละปีปัจจุบันที่นิติบุคคลของแต่ละอาคาร
3. สิทธิขอจัดทำสติ๊กเกอร์ประจำรถยนต์/ยานพาหนะ และบัตร Proximity Card มีดังนี้
   3.1) สติ๊กเกอร์สีเขียว สำหรับเจ้าของร่วมที่มีของจอดเฉพาะในอาคารจอดรถชั้นที่ 1-7 โดยต้องจดแจ้งทะเบียนรถยนต์/ยานพาหนะที่ประสงค์จะใช้ของจอดดังกล่าวไว้ล่วงหน้า จำกัดจำนวนไม่เกิน 5 คันต่อ 1 ช่องจอด ทั้งนี้เจ้าของร่วมจะต้องชำระค่าจัดทำ สติ๊กเกอร์ประจำรถ และบัตร Proximity Card คันที่ 2-5 ในอัตรา 250 บาท (สองร้อยห้าสิบบาทถ้วน) ต่อ 1 คัน หรือตามอัตราที่กำหนดร่วมกันของนิติบุคคลทั้ง 3 อาคาร
   3.2) สติ๊กเกอร์สีแดง สำหรับรถยนต์/ยานพาหนะคันที่ 1 ของเจ้าของร่วมที่เวียนจอดในอาคารจอดรถชั้น 8-9 อนุญาตให้มีได้ห้องละ 1 (หนึ่ง)ใบเท่านั้น โดยเสียค่าบำรุงรักษาอาคารจอดรถ 6,000 (หกพันบาทถ้วน) บาท ต่อปีปฏิทิน
   3.3) สติ๊กเกอร์สีเหลือง สำหรับรถยนต์/ยานพาหนะคันที่ 2 ของเจ้าของร่วมที่เวียนจอดในอาคารจอดรถชั้น 8-9 อนุญาตให้มีได้ห้องละ 1 (หนึ่ง)ใบเท่านั้น โดยเสียค่าบำรุงรักษาอาคารจอดรถ 6,000 (หกพันบาทถ้วน) บาท ต่อปีปฏิทิน
4. กำหนดให้ สติ๊กเกอร์ประจำรถ และบัตร Proximity Card มีอายุสิ้นสุดในวันที่ 31 ธันวาคมของทุกปี ทั้งนี้อนุโลมให้ บัตร Proximity Card สามารถใช้งานเพื่อเข้าออก ลานจอดได้จนถึงวันที่ 31 มีนาคมของปีถัดไป โดยบัตร Proximity Card จะไม่สามารถใช้งานเพื่อเข้าออก ลานจอดได้ตั้งแต่ 1 เมษายน เวลา 00.01 ของปีถัดไปเป็นต้นไป จนกว่าจะได้ดำเนินการชำระค่าส่วนกลางและดำเนินการตามข้อ 2 ให้เรียบร้อยเสียก่อน

## ระเบียบการใช้งานพื้นที่จอดรถ
1. กำหนดให้ รถยนต์/ยานพาหนะ 1 คัน ต้องมี สติกเกอร์ประจำรถ 1 ฉบับ และ บัตร Proximity Card 1 ใบ เพื่อใช้งานร่วมกันในการเข้าใช้งานพื้นที่จอดรถ
2. กำหนดให้ บันทึกเลขทะเบียนประจำรถ ควบคู่กับ หมายเลขสติกเกอร์ประจำรถ และ หมายเลขบัตร Proximity Card
3. กำหนดให้ รถยนต์/ยานพาหนะทุกคันที่เข้าจอดในพื้นที่จอดรถ จะต้องติดสติกเกอร์ไว้ที่กระจกหน้ารถ ตำแหน่งที่เห็นได้จากภายนอกเพื่อการตรวจตรา ยกเว้นเฉพาะสถานจอดรถชั้นใต้ดิน
4. กำหนดให้ รถยนต์/ยานพาหนะทุกคันที่เข้าจอดในลานจอด จะต้องจอดรถให้ตรงกับพื้นที่และสิทธิการจอดรถตามสีของสติกเกอร์ประจำรถ/ยานพาหนะ เท่านั้น
5. ตารางกำหนดสิทธิการเข้าใช้งาน พื้นที่จอดรถ

| พื้นที่จอดรถ                | สติกเกอร์ประจำรถ สีเขียว | สติกเกอร์ประจำรถ สีแดง | สติกเกอร์ประจำรถ สีเหลือง |
|-----------------------------|-----------------------------|----------------------------|-------------------------------|
| อาคารจอดรถ ชั้น 1-7        | ได้ ✅                          | ไม่ได้ ❌                         | ไม่ได้ ❌                            |
| อาคารจอดรถ ชั้น 8-9        | ไม่ได้ ❌                          | ได้ ✅                         | ได้ ✅                            |
| ลานจอดรถชั้นใต้ดิน         | ได้ ✅                          | ได้ ✅                         | ได้ ✅                            |
| ลานจอดรถด้านข้างชั้นใต้ดิน | ไม่ได้ ❌                          | ได้ ✅                         | ได้ ✅                            |
| ลานจอดรถด้านหน้าอาคาร     | ไม่ได้ ❌                          | ได้ ✅                         | ได้ ✅                            |

6. ไม่อนุญาตให้รถยนต์/ยานพาหนะ ที่มีเลขทะเบียนประจำรถ/ยานพาหนะ ไม่ตรงกับหมายเลขสติกเกอร์ประจำรถ และ หมายเลขบัตร Proximity Card เข้าลานจอด

7. เจ้าของร่วมที่มีเลขทะเบียนประจำรถ/ยานพาหนะ ไม่ตรงกับหมายเลขสติกเกอร์ประจำรถ และ หมายเลขบัตร Proximity Card ให้แจ้งขอเปลี่ยนแปลงเลขทะเบียนประจำรถ/ยานพาหนะ ก่อนนำรถยนต์/ยานพาหนะเข้าใช้งานลานจอด

8. บุคคลภายนอก ให้นำรถยนต์/ยานพาหนะ เข้าจอดที่ลานจอดรถชั้นใต้ดินเท่านั้น

9. รถยนต์/ยานพาหนะ ที่ไม่ปฏิบัติตามระเบียบการจอดรถยนต์/ยานพาหนะในลานจอด ข้างต้นจะต้องถูกบังคับล้อ และเสียค่าปรับตามอัตราที่กำหนด และจะถูกยกเลิกการใช้งาน บัตร Proximity Card จนกว่าจะดำเนินการชำระค่าปรับการบังคับล้อ ให้เสร็จสิ้น

10. กำหนดให้ เจ้าหน้าที่นิติบุคคลทั้ง 3 อาคาร และ เจ้าหน้าที่ รปภ.ผู้รับผิดชอบ มีอำนาจหน้าที่ สามารถบังคับล้อ รถยนต์/ยานพาหนะที่ไม่ปฏิบัติตามระเบียบการจอดรถยนต์/ยานพาหนะในลานจอด ข้างต้น

11. อัตราค่าปรับ การถูกบังคับล้อ

11.1) บุคคลภายนอก นำรถเข้าใช้งานลานจอด โดยไม่ได้รับอนุญาตและถูกบังคับล้อ ค่าปรับครั้งละ 5,000 บาท (ห้าพันบาทถ้วน)

11.2) เจ้าของร่วม นำรถเข้าใช้งานลานจอดโดยไม่ปฏิบัติตามระเบียบการใช้งานลานจอดข้างต้น และถูกบังคับล้อ

11.2.1 ค่าปรับครั้งที่ 1 เป็นจำนวนเงิน 500 บาท (ห้าร้อยบาทถ้วน)
11.2.2 ค่าปรับครั้งที่ 2 เป็นจำนวนเงิน 1,000 บาท (หนึ่งพันบาทถ้วน)
11.2.3 ค่าปรับครั้งที่ 3 เป็นจำนวนเงิน 1,500 บาท (หนึ่งพันห้าร้อยบาทถ้วน)
11.2.4 ค่าปรับครั้งที่ 4 เป็นต้นไป ครั้งละ 2,000 บาท (สองพันบาทถ้วน) และ
ค่าดำเนินการแก้ไขบัตร Proximity Card ให้กลับมาใช้ได้ใหม่
ครั้งละ 500 บาท (ห้าร้อยบาทถ้วน)

12. การชำระค่าปรับการถูกบังคับล้อ ชำระได้ที่นิติบุคคลของแต่ละอาคาร ที่ท่านเป็นเจ้าของอาคารชุด

## 1. ระเบียบการใช้งานลานจอดรถ ชั้นใต้ดิน
### การจัดเก็บและจ่ายค่าจอดรถ
- 1.1 รถทุกคันที่เข้าจอด ลานจอดรถชั้นใต้ดิน จะต้องรับบัตรจอดรถจากเจ้าหน้าที่ และ คืนให้กับเจ้าหน้าที่
เมื่อนำรถออกพร้อมชำระค่าจอดตามอัตราที่กำหนดในข้อถัดไป กรณีมีบัตรจอดรถสูญหาย จะต้องเสียค่าปรับในอัตรา 300 บาท และต้องแสดงหลักฐานความเป็นเจ้าของรถ หรือแสดงบัตรประจำตนให้เจ้าหน้าที่
บันทึกหลักฐาน ทั้งนี้กรณีนำบัตรจอดรถมาคืนภายใน 1 เดือน สามารถคิดค่าขอรับเงินค่าปรับคืนได้ที่สำนักงานนิติบุคคลฯของแต่ละอาคาร

- 1.2 รถทุกคัน ที่จอดรถชั่วโมงจะไม่เกิน 20 บาท จนกว่าจะนำรถออกไป (เศษของชั่วโมงคิดเป็น 1 ชั่วโมง) แต่ไม่เกินวันละ 200 บาท (24 ชั่วโมง นับจากเวลาที่เข้าในลานจอด) เมื่อจอดรถเกิน 1 วัน (24 ชั่วโมง) จะเริ่มต้นคิดชั่วโมงละ 20 บาทใหม่ อัตราค่าจอดรถอาจเปลี่ยนแปลงได้ตามความเหมาะสมในอนาคต

- 1.3 กรณีมีบัตรจอดรถได้รับการประทับตราของแต่ละอาคาร จะได้รับสิทธิ์การจอดรถ 3 ชั่วโมงแรก ในอัตรา 10 บาท

- 1.4 นิติบุคคลอาคารชุดฯ จัดทำบัตรคูปองจอดรถชั้นใต้ดิน ให้กับเจ้าของร่วม ห้องชุดละ 30 ใบต่อ 1 ปี โดยเจ้าของร่วมสามารถติดต่อขอรับบัตรคูปองได้ที่ สำนักงานนิติบุคคลฯ ของแต่ละอาคาร หลังจากที่ได้ชำระค่าใช้จ่ายส่วนกลางของแต่ละปี กับทางนิติบุคคลฯแล้ว

- 1.5 บัตรคูปองแต่ละใบ ใช้ชำระแทนเงินค่าจอดรถได้ไม่เกิน 24 ชั่วโมง ซึ่งบัตรคูปองหนึ่งใบสามารถใช้ได้ 1 ครั้ง เมื่อชำระค่าจอดรถด้วยบัตรคูปอง ให้ถือว่าบัตรคูปองนั้นสิ้นสุดลงทันที แม้ระยะเวลาที่จอดจะไม่ถึง 24 ชั่วโมง

- 1.6 เจ้าของร่วมที่มอบบัตรคูปองให้กับบุคคลภายนอกมาใช้สิทธิ์แทน จะต้องแนะนำผู้ที่มาติดต่อห้องชุดของท่าน ให้ปฏิบัติตามระเบียบปฏิบัติของอาคารศุภาลัย ปาร์ค อย่างเคร่งครัด

- 1.7 รถที่มีสติกเกอร์ แต่มีเหตุขัดข้องไม่สามารถผ่านคานกั้นเข้าอาคารจอดรถได้ ให้นำรถไปจอดที่ลานจอดรถชั้นใต้ดิน โดยรับบัตรจอดรถจากเจ้าหน้าที่ แล้วรีบติดต่อสำนักงานนิติบุคคลฯ ของแต่ละอาคารทันที เมื่อเจ้าหน้าที่ตรวจสอบแล้วพบว่าเป็นรถที่มีสิทธิ์เข้าเข้าอาคารจอดรถได้จริง หรือ อุปกรณ์เครื่องควบคุมสถานที่ทำงานผิดพลาด เจ้าหน้าที่ทำการแก้ไขข้อมูลให้ถูกต้อง หรือแก้ไขอุปกรณ์ให้สามารถใช้งานได้ตามปกติ และขอให้ท่านรับนำรถออกจากชั้นใต้ดิน เข้าจอดในอาคารจอดรถทันที ทั้งนี้หากเจ้าหน้าที่ตรวจพบว่าเป็นรถที่ไม่มีสิทธิ์เข้าจอดในอาคารจอดรถท่านยังสามารถจอดรถที่ชั้นใต้ดินต่อไป แต่ต้องชำระค่าจอดรถตามอัตราข้างต้น

- 1.8 นิติบุคคลอาคารชุดฯ ทั้ง 3 อาคาร มีหน้าที่ในการจัดระเบียบ และอำนวยความสะดวกการจอดรถ ในอาคารจอดรถ ศุภาลัย ปาร์ค เท่านั้น จะไม่รับผิดชอบต่อการชำรุด เสียหายหรือสูญหายของรถ และทรัพย์สินใดๆ ทั้งสิ้น

## 2. ระเบียบการใช้งานอาคารจอดรถ
2.1 สิทธิการใช้งานอาคารจอดรถ เป็นไปตามที่กำหนดในระเบียบฯ เรื่อง ตารางกำหนดสิทธิการเข้าใช้งาน ลานจอดรถ

2.2 รถทุกคันที่เข้าจอดในอาคารจอดรถ จะต้องใช้บัตร Proximity Card สำหรับเข้าออกอาคารจอดรถ กรณีบัตรจอดรถสูญหาย จะมีค่าใช้จ่าย 250 บาท สำหรับการออกบัตร Proximity Card ใหม่

2.3 รถทุกคันที่เข้าจอดในอาคารจอดรถ จะต้องติดสติกเกอร์ของโครงการศุภาลัย ปาร์ค พหลโยธิน ตลอดเวลา ในตำแหน่งที่สามารถมองเห็นได้จากภายนอกเพื่อการตรวจตรา กรณีสติกเกอร์สูญหาย จะมีค่าใช้จ่าย 250 บาท สำหรับการออกสติกเกอร์ฉบับใหม่

2.4 กรณีไม่ติดสติกเกอร์ หรือ ติดไว้ในตำแหน่งที่ไม่สามารถมองเห็นได้จากภายนอกเพื่อการตรวจตรา จะต้องถูกบังคับล้อ และ เสียค่าปรับในอัตราที่กำหนดไว้ในระเบียบการใช้งานลานจอดรถ

2.5 กรณีเข้าจอดรถในช่องจอดประจำของผู้อื่น จะต้องถูกบังคับล้อ และ เสียค่าปรับในอัตราที่กำหนดไว้ในระเบียบการใช้งานลานจอดรถ ทั้งนี้ นิติบุคคลฯ จะจัดให้เจ้าของช่องจอดที่ถูกละเมิดสิทธิ์ ลงจอดชั้นใต้ดินเป็นการชั่วคราว

2.6 กรณีลานจอดรถ ชั้น 8-9 เต็ม ให้นำรถไปจอดที่ลานจอดรถชั้นใต้ดิน โดยรับบัตรจอดรถชั่วคราวจากเจ้าหน้าที่ ซึ่งบัตรจอดรถชั่วคราวสามารถใช้ได้ไม่เกิน 24 ชั่วโมงต่อครั้ง

2.7 กรณีรถที่จอดซ้อนคันบนอาคารจอดรถชั้น 8 และ ชั้น 9 จะต้องจอดให้อยู่ในแนวตรง ปลดเบรค ปลดเกียร์ ให้เข็นเคลื่อนย้ายได้ หากไม่สามารถเคลื่อนย้ายได้ พนักงานรักษาความปลอดภัยอาจต้องทำการยกรถ เพื่อการเคลื่อนย้าย หากเกิดความเสียหายแก่รถหรือทรัพย์สินใดนิติบุคคลฯ ทั้ง3 อาคารจะไม่รับผิดชอบใดๆ ทั้งสิ้น

## 3. ระเบียบการใช้งานลานจอดรถด้านข้างชั้นใต้ดิน

3.1 สิทธิการใช้งานอาคารจอดรถ เป็นไปตามที่กำหนดในระเบียบฯ เรื่อง ตารางกำหนดสิทธิการเข้าใช้งาน ลานจอดรถ

3.2 รถทุกคันที่เข้าจอดในลานจอดรถด้านข้างชั้นใต้ดิน จะต้องติดสติกเกอร์ของโครงการศุภาลัย ปาร์ค พหลโยธิน ตลอดเวลาในตำแหน่งที่สามารถมองเห็นได้จากภายนอกเพื่อการตรวจตรา กรณีสติกเกอร์สูญหาย จะมีค่าใช้จ่าย 250 บาท สำหรับการออกสติกเกอร์ฉบับใหม่

3.3 กรณีไม่ติดสติกเกอร์ หรือ ติดไว้ในตำแหน่งที่ไม่สามารถมองเห็นได้จากภายนอกเพื่อการตรวจตรา จะต้องถูกบังคับล้อ และ เสียค่าปรับในอัตราที่กำหนดไว้ในระเบียบการใช้งานลานจอดรถ

3.4 รถทุกคันที่เข้าจอดในลานจอดด้านข้างชั้นใต้ดิน จะต้องจอดให้อยู่ในแนวตรง ปลดเบรค ปลดเกียร์ ให้เคลื่อนย้ายได้ หากไม่สามารถเคลื่อนย้ายได้ พนักงานรักษาความปลอดภัย อาจต้องทำการยกรถเพื่อการเคลื่อนย้าย หากเกิดความเสียหายแก่รถหรือทรัพย์สินใดนิติบุคคลฯ ทั้ง3 อาคารจะไม่รับผิดชอบใดๆ ทั้งสิ้น

## 4. ระเบียบการใช้งานลานจอดรถด้านหน้าอาคาร
4.1 สิทธิการใช้งานลานจอดรถด้านหน้าอาคาร เป็นไปตามที่กำหนดในระเบียบฯ เรื่อง ตารางกำหนดสิทธิการเข้าใช้งาน ลานจอดรถ

4.2 รถทุกคันที่เข้าจอดในลานจอดรถด้านหน้าอาคาร จะต้องติดสติกเกอร์ของโครงการศุภาลัย ปาร์ค พหลโยธิน ตลอดเวลาในตำแหน่งที่สามารถมองเห็นได้จากภายนอกเพื่อการตรวจตรา กรณีสติกเกอร์สูญหาย จะมีค่าใช้จ่าย 250 บาท สำหรับการออกสติกเกอร์ฉบับใหม่

4.3 กรณีที่ไม่ติดสติกเกอร์ หรือ ติดไว้ในในตำแหน่งที่ไม่สามารถมองเห็นได้จากภายนอกเพื่อการตรวจตรา จะต้องถูกบังคับล้อ และ เสียค่าปรับในอัตราที่กำหนดไว้ในระเบียบการใช้งานลานจอดรถ

4.4 รถทุกคันที่เข้าจอดในลานจอดรถด้านหน้าอาคาร จะต้องจอดให้อยู่ในแนวตรง ปลดเบรค ปลดเกียร์ ให้เคลื่อนย้ายได้ หากไม่สามารถเคลื่อนย้ายได้ พนักงานรักษาความปลอดภัย อาจต้องทำการยกรถเพื่อการเคลื่อนย้าย หากเกิดความเสียหายแก่รถหรือทรัพย์สินใดนิติบุคคลฯ ทั้ง3 อาคารจะไม่รับผิดชอบใดๆ ทั้งสิ้น

**หมายเหตุ:**
อาคารจอดรถศุภาลัยปาร์ค พหลโยธิน ออกแบบให้ใช้กับรถยนต์นั่งส่วนบุคคล อาจจะไม่เหมาะสมสำหรับรถประเภทงานพาณิชย์หรือรถประเภทอื่น ดังนั้น เจ้าของร่วมที่จะนำรถเข้ามาจอดในอาคาร จอดรถ จะต้องศึกษาสภาพของอาคารจอดรถรวมทั้งช่องจอด หากเห็นว่าไม่เหมาะสมหรือไม่ สามารถปฏิบัติตามระเบียบได้ ขอให้ละเว้นการนำรถเข้ามาจอดในอาคารจอดรถ

คณะกรรมการนิติบุคคลอาคารชุดฯ ของทั้ง 3 อาคาร มั่นใจว่าระเบียบการจอดนี้ จะทำให้อาคารลานจอดรถ โครงการศุภาลัย ปาร์ค พหลโยธิน มีความสะดวก เป็นธรรม ต่อทุกท่านที่มาใช้บริการ และเกิดรายได้ที่จะใช้เป็นส่วนหนึ่งในการบริหารจัดการอาคารจอดรถ

จึงประกาศมาเพื่อทราบ และขอความร่วมมือมายังเจ้าของร่วม ผู้พักอาศัยทุกท่าน

เริ่มใช้ระเบียบนี้ตั้งแต่วันที่ _______ เป็นต้นไป

ผู้จัดการนิติบุคคลอาคารชุดศุภาลัย ปาร์ค 1
(คุณพรชัย พนัสอำพล)

ผู้จัดการนิติบุคคลอาคารชุดศุภาลัย ปาร์ค 2
0

ผู้จัดการนิติบุคคลอาคารชุดศุภาลัย ปาร์ค 3
0
